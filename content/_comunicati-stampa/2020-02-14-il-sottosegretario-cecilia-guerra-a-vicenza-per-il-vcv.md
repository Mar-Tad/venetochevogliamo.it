---
title: Il sottosegretario Cecelia Guerra a Vicenza per il Veneto che Vogliamo
date: 2020-02-14
---

Parte anche a Vicenza la campagna elettorale del "Veneto che Vogliamo", la lista civica ed ecologista nata a sostegno della canditura di Arturo Lorenzoni. Sabato 15 febbraio alle 17:30 a Villa Lattes (Via Thaon di Revel 44) - al termine dell'assemblea regionale della lista - si terrà una tavola rotonda che vedrà protagonisti la sottosegretaria all'Economia ed economista Cecilia Guerra, il vicesindaco di Padova Arturo Lorenzoni e il segretario regionale della Cgil Christian Ferrari.

Al centro del confronto saranno le politiche economiche e sociali del governo, in particolare il taglio del cuneo fiscale e i suoi effetti sui lavoratori veneti. Verranno inoltre trattate tematiche più legate alla politica regionale, quali la privatizzazione della sanità veneta e le politiche anti-inquinamento necessarie a rendere la nostra aria di nuovo respirabile.
