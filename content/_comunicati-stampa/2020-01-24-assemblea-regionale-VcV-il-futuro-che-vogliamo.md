---
title: "Assemblea Regionale de il Veneto che Vogliamo: il futuro che vogliamo"
date: 2020-01-27
---

# ASSEMBLEA REGIONALE DE IL VENETO CHE VOGLIAMO: IL FUTURO CHE VOGLIAMO

**SABATO 25 GENNAIO**

**10.30 - 17.30**

**Sala Valeri, via Diego Valeri 17, Padova**

**_prende il via la stesura del programma_**

Dopo le partecipate assemblee nelle sette province venete che hanno eletto i loro coordinamenti e i loro rappresentanti in coordinamento regionale, il prossimo appuntamento de Il Veneto che Vogliamo è domani, 25 gennaio, a Padova.  
Una grande assemblea regionale per entrare finalmente nel vivo della costruzione del nostro progetto: una giornata di discussione per **iniziare a definire le linee programmatiche**, nella quale i gruppi tematici e i temi da affrontare diventano protagonisti.  
La giornata sarà organizzata con una mattinata dedicata ai tavoli di lavoro tematici, e un pomeriggio di discussione aperta sullo stato dell’arte e sugli scenari di eventuale collaborazione con altre forze politiche. Verrà inoltre approvata la proposta organizzativa che caratterizzerà i prossimi mesi.  
Durante la giornata verrà nominato anche il coordinamento regionale e verranno individuati i coordinatori o le coordinatrici che avranno il compito di raccogliere e organizzare le proposte di programma, oltre che i portavoce.  
Saranno presenti rappresentanti di tutte le province, i neoeletti nei coordinamenti provinciali e il vicesindaco di Padova Arturo Lorenzoni.  
Il Veneto che Vogliamo entra quindi nel vivo del suo percorso di costruzione di un grande movimento civico e popolare per la nostra regione, iniziando a discutere dei pilastri portanti del progetto: i temi e le grandi questioni del nostro territorio.
